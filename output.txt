در سال 1280  خورشیدی کل جمعیت ایران حدود هفت و نیم میلیون نفر برآورد شد. جمعیت کشور تا سال 1325 به 15 میلیون نفر افزایش یافت. در سال 1351 به مرز 30 میلیون رسید. در سال 1375 به 60 میلیون نفر رسید، و بر اساس سرشماری سال 1395 جمعیت ایران 80 میلیون نفر بود،که نسبت به سال 1335 بیش از چهار برابر شد. بین سال‌های 1355 تا 1365 نرخ رشد متوسط جمعیت به حدود 4٪ رسید، ولی به دلیل کاستن از نرخ‌های باروی، بین 1390 تا 1395 به 1٪ کاهش یافت براساس یک تخمین جمعیت ایران طی یک قرن (از قرن 13 تا 14 ام خورشیدی) حداقل 8 برابر شده‌است. در سال 1300 جمعیت کشور کمتر از 10 میلیون نفر بوده و در طول یک قرن به بیش از 84 میلیون نفر رسید.
